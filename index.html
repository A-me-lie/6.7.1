<!DOCTYPE html>
<html>

<head>
    <meta charset="utf-8">
    <title>Strohmeier</title>
    <link rel="stylesheet" href="style.css">
</head>

<body>
    <div id="title"></div>
    <h3>Om Strohmeier</h3>
    <p>
        Weststeiermark är det minsta av de tre delområdena i södra Österrike. Det är ett grönt landskap vid utlöparna av
        de österrikiska alperna (Koralpe). Höga kullar och djupa dalar böljar fram på 400-500 meters höjd ända ned mot
        den slovenska gränsen. Klimatet påverkas både av alperna i väster, den pannoniska slätten i nordost och närheten
        till Adriatiska havet i söder. Det innebär mer regn och ett soligare/varmare klimat än i andra vinområden i
        Österrike, men ändå gott om svalka från bergen nattetid. Växtsäsongen är lång, och skörden sker ofta inte förrän
        i oktober.
    <p>
        Mitt i det här paradiset lever och verkar Franz Strohmeier. Vinmarken i byn Lestein är dokumenterad sedan
        1400-talet, och familjegården har en bakgrund med blandad odling och djurhållning. Franz och hans numera
        ex-fru
        Christine träffades i slutet av 1980-talet på vinuniversitetet i Klosterneuburg, och har sedan ett par
        decennier
        med biodynamisk filosofi återknutit till ett äldre polykulturellt förhållningssätt där allt levande
        uppmuntras
        att befinna sig i symbios.
    </p>
    <h3>Hans tekniker</h3>
    Strohmeier odlar allt som allt tio hektar vin, mestadels i jordar med variationer på temat gnejs. Knappt två
    hektar arrenderas av grannfamiljen Gschiel i byn Stainz. Det här läget heter Sonnenhügel, och som namnet
    (”solkullen”) berättar, så är det en brant och perfekt exponerad södersluttning på uppåt 500 meters höjd. I
    hembyn Lestein växer några hektar blauer wildbacher som främst används till Schilcher. Slutligen har omfattar
    domänen fem hektar på ungefär 500 meters höjd i byn Bad Gams. Här växer sauvignon, pinot blanc, blauer
    wildbacher, zweigelt, muskateller och chardonnay.
    <p>
        Skördeuttagen är låga, bara 10-20 hl per hektar. Druvorna skiljs vanligen från sina stjälkar och jäsningarna
        startar alltid spontant. Musten behandlas inte på något sätt – vare sig till eller från – för att druvornas
        inneboende karaktär ska översättas så troget som möjligt. Burgunder-sorterna och Schilcher pressas i stort sett
        utan skalkontakt, medan sauvignon blanc och de röda vinerna jäser på skalen. Alla viner utom de rosa Schilcher
        mognar i ekfat – röda i 225-liters barriques, och vita i 500-liters demi-muids. Lagringstiderna varierar från
        knappt ett till uppåt fyra år.
    </p>
    <p>
        Strohmeier presenterar sina tillsatsfria viner under devisen ”Trauben, Liebe und Zeit”. Om vi ska sammanfatta
        Strohmeiers viner i bara två ord, så får det bli: liv och energi. Vi är oerhört glada att äntligen få
        representera vår vinbonde nummer ett i Österrike!
    </p>
    </p>
</body>

</html>